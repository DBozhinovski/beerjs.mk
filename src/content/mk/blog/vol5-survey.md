---
title: BeerJS vol 5 - резултати од анкетата и ретроспектива
author:
  name: Дарко Божиновски
  link: https://blog.darko.io
  email: dbozhinovski@gmail.com
  about: 'Does JS for fun and profit. Organizer of Beer.js Skopje.'
date: 2019-12-19
category: 'blog'
---

Со наближувањето на празниците, се околу нас има тенденција да успори. И BeerJS не е имун (не дека сме којзнае колку
ефикасни инаку). Резултати од анкетата, после „пеглање“:

- Дури 62.5% новодoјдени. Импресивно, или можеби мал sample size? Од околу 100ина присутни, што е патем најголемата
  бројка до сега, анкетата ја пополнија 20ина. Note to self: кригла пиво за пополнета анкета?
- Организацијата ја оценија со 4.8. Не сме сигурни дека ја заслуживме, но благодарни сме како и да е. Имаше многу
  коментари околу просторот, дека беше преполно. Комплетно на место, и ја прифаќаме критиката. Следниот пат ќе најдеме
  поголем простор. Стикери имавме. Имаме и вишок, ако сака некој екстра. Пишете ни слободно :)
- Просечната оценка на презентациите е 4.65 (на скала од 1-5).

Што се однесува до желбите за теми на следни изданија: Vue е најконзистентно бараната тема до сега. Што ме тера да се
прашувам - има ли некој што работи Vue и што сака да одржи презентација? Pretty please? Частиме пиво!

Освен тоа: Node, IoT & Networks, WASM, GraphQL, VR/AR, Testing
([имавме веќе едно](https://www.youtube.com/watch?v=adqTokroK5A)). Како и обично, секој заинтересиран за презентација
нека не исконтактира на [hello@beerjs.mk](mailto:hello@beerjs.mk). Секоја идеја е добредојдена, почетници се исто така
добредојдени.

---

### Малку подетално за Vol. 5

[Vol. 5](/events/vol-5) беше различен од сите претходни, барем за нас од организација. Конечно сме повеќе, дури 4ца
овојпат. Голема благодарност до Дина, Стојан и Димитар. Со нивна помош, организацијата одеше многу полесно и се беше
спремно на време. Немаше трчање во „5 до 12“ како на сите претходни. Голема благодарност и до Благица. Некако спонтано
стана официјален камерман на BeerJS, и супер си ја врши работата до сега.

И покрај се, sometimes life gives you lemons. Имено, вториот спикер, оправдано не беше во можност да ја одржи
презентацијата. Затоа моравме да правиме промени саати пред да почне настанот и ни снемуваше идеи за како да го изведеме
тоа. За среќа, Александар имаше и втора презентација (случајно), па завршивме работа. Фала Александар, по 100ти пат!
Заслужено, како и да е :)

Имаме во план нови содржини и конечно реализирање на епскиот newsletter, што се влече како идеја од
[Vol. 2](/events/vol-2). Stay tuned 🍺

> PS: Слики од настанот --> [click here](https://photos.app.goo.gl/bnxN5YJchv6vXUuMA)
